**Taakgroep: JS grafieken**

# Context

In dit level maak je een grafiek met statistieken van je applicatie. Voor de grafiek maak je gebruik van een bestaande library: [Chartjs](#chartjs), misschien wel de meest gebruikte javascript library voor het maken van grafieken. Vind je het uitdagend om de implementatie te doen met een opwindende library als [d3.js](#d3), dan is dat toegestaan. Het moet natuurlijk wel leuk blijven.  
Ook voor deze implementatie ontwikkel je weer een module als interface. In een productieomgeving zou je een module kunnen ontwikkelen waarin je verschillende grafieken zou kunnen tonen middels één module, een generieke oplossing.

# Taak: Module setup

In deze taak zet je de module Game.Stats op.

## Aanpak

Je maakt een raamwerk dat je in de volgende taken verder gebruikt.

-   Maak een module Game.Stats.
-   Geef de module een publieke init methode.
-   Voor configuratie parameters is het verstandig een private property `configMap` op te nemen.

## Ondersteunende informatie

#### Chartjs

Chartjs is een uitgebreide library voor het maken van grafieken, open source en bezit verschillende varianten (javascript, NodeJS, etc).

#### D3

[D3.js](https://d3js.org/) is waarschijnlijk het meest geavanceerde visualisatie javascript framework ter wereld. De basics zijn goed te leren. Het is een genot om er mee te werken en je grenzen te verleggen.